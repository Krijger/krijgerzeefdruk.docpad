---
title: Techniek & algemene geschiedenis
shortTitle: Zeefdruk
name: techniek
layout: page
tags: ['over']
overOrder: 2
---
<h2>Principe van Zeefdruk</h2>

<p>Het principe van zeefdruk is simpel. De drukinkt wordt
door de drukvorm heen op het te bedrukken materiaal
aangebracht. Dit is natuurlijk heel makkelijk gezegd, maar
hoe gaat zeefdrukken nu precies in zijn werk? Een stalen
of aluminium raam is bespannen met een gaas van kunststof
(de drukvorm). Dit gaas is de drager van de sjabloon,
die er via mechanische weg op wordt aangebracht. De
sjabloon dekt die delen van het gaas af, die geen drukinkt
mogen doorlaten. De open delen in de sjabloon laten
de inkt wel door: dat zijn de "drukkende" delen. Het rakel
bestaat uit een houten of metalen houder, waarin een
kunststof of rubberen strip is geklemd. Hiermee wordt
de inkt over de drukvorm uitgestreken. De mazen van
het gaas worden bij de heenstreek van de rakel met inkt
gevuld. Bij de terugstreek wordt die inkt naar beneden
gedrukt op het onderliggende materiaal.</p>

<h2>Een stukje geschiedenis</h2>

<p>De druktechniek zeefdruk stamt in oorsprong af van het
gebruik van sjablonen. Sjablonen werden in de middeleeuwen
op grote schaal gebruikt voor bijvoorbeeld
speelkaarten, boekillustraties en wanddecoraties. Een
probleem dat komt kijken bij de sjabloneertechniek zijn
de verbindingslijnen. Deze lijnen blijven in de afdruk te
zien. Zeefdruk zelf is een vrij jonge druktechniek. Aan het
begin van de vorige eeuw begon men er in Engeland mee
te experimenteren. Rond 1920 gingen de Amerikanen
ermee aan de slag. Uit deze ontwikkelingen kwamen
de grafische toepassingen voort. De eerste zeefdrukcilinderautomaat
werd ontworpen en gemaakt in 1925.
De eerste snijfilm werd ontwikkeld in 1929. In 1930
volgde een verbeterde film. De Haagse drukkerij Levisson
introduceerde de zeefdruktechniek in Nederland,
onder de naam 'Flattone druk'. Dit gebeurde in 1928. De
zeefdruktechniek kwam pas echt op gang na de Tweede
Wereldoorlog. Het werd vooral toegepast door mensen
uit de reclamewereld, decoratieschilders, ontwerpers
en tekenaars. Zeefdruk was in deze tijd eigenlijk nog een onbekende
techniek. Er bestonden nog geen leerboeken en
alle materialen die nodig waren, werden ge•mporteerd,
zelfgemaakt of zelf uitgevonden. Zeefdruk werd ondertussen
steeds bekender. Daarom besloot men in 1955 de
Vereniging van Zeefdrukkers op te richten. Sindsdien zijn
er een aantal veranderingen geweest. Zeefdruk heeft zich
ontwikkeld van een heel eenvoudige techniek (iedereen
kon/kan het) tot een technisch hoogstandje. Waar er eerst
met de hand in hele kleine oplagen werd gedrukt, wordt
nu met de meest geavanceerde machines oplagen van
duizenden druks gemaakt.</p>

<h2>Voordelen van Zeefdruk</h2>

<p>Met zeefdrukken kun je in principe elk materiaal, elk
oppervlak en elke structuur bedrukken. Ook elke materiaalvorm
is bedrukbaar (bol, hol, rond). Je drukt met een
relatief dikke laag inkt, hierdoor kun je dekkend en kleurecht
drukken. Dekkend wil zeggen dat je de de ondergrond
niet meer door de aangebrachte inktlaag heen kunt zien.
Kleurechtheid wil zeggen: de mate waarin de inktlaag
onder invloed van licht verandert. De bedrukking kan
aan speciale eisen voldoen, bijvoobeeld: wasbestendig,
weerbestendig, temperatuurbestendig, chemicali‘nbestendig
of vetbestendig. Een ander voordeel is dat zeefdruk
heel geschikt is voor kleine oplagen. De grootte van te
drukken materialen varieert van heel klein tot zeer groot.</p>

<h2>Technische informatie</h2>

<h3>De drukvorm</h3>

<p>De drukvorm is een raam bespannen met gaas. Vroeger
gebruikte men natuurzijde, maar tegenwoordig gebruikt
men polyester weefsels. De keuze in verschillende
soorten en kwaliteiten wordt voornamelijk bepaald door
het soort drukwerk. Voor "grof" drukwerk gebruikt men
grof gaas en voor fijn werk fijn gaas. De verschillen in
gaassoorten worden uitgedrukt in nummers. Bijvoorbeeld:
een gaas 150 heeft 150 draden per strekkende meter
(schering en inslag), dus 150 x 150 = 22,500
maasopeningen per cm2.</p>

<h3>Het rakel</h3>

<p>Het materiaal van het rakel is meestal gemaakt van
polyurethaan. Bij het drukken op een handtafel wordt een
handrakel gebruikt. Dit handrakel heeft twee functies, je
strijkt eerst de inkt over het drukbeeld. Daarna druk je
de inkt erdoorheen op het materiaal. Het drukrakel en
scheprakel worden gebruikt bij zeefdrukautomaten. De
rakels zitten op een houder (het rakelwerk). Het scheprakel
strijkt het drukbeeld voor en het drukrakel drukt
de inkt erdoorheen. Omdat rakels slijten moeten ze vaak
geslepen worden, anders krijg je strepen door het beeld
(rakelstrepen). Dit gebeurt op een speciale rakelslijpmachine.</p>

<h3>De inkt</h3>

<p>Er bestaan veel verschillende soorten drukinkten voor
zeefdruk. Dit komt doordat er verschillende materialen
worden bedrukt. Je hebt o.a. glasinkt, papier/karton
inkt, inkt voor kunststoffen en metaalinkt. Om te kunnen
drukken moeten er oplosmiddelen aan de inkt worden
toegevoegd, bijvoorbeeld:
- verdunner (om de inkt dunner te maken);
- vertrager ( om de inkt langzamer te laten drogen);
- stelmiddel (om de inkt dikker te maken);
- vertragingspasta (om de inkt langzamer te laten
drogen, zonder dat hij dunner wordt).</p>

<h3>Het maken van een drukvorm</h3>

<p>Om met een drukraam te kunnen drukken, moet eerst het
te drukken beeld worden overgebracht. Dit gebeurt door
middel van belichting. Eerst wordt er een lichtgevoelige
emulsie op het raam aangebracht. Dit wordt in een warmtekast
gedroogd. Daarna wordt de film (met het beeld)
erop gemonteerd. Het raam wordt dan in het kopieerraam
gelegd. Dit wordt vacuŸmgezogen en rechtop gezet. Dan
wordt het geheel belicht door een UV-lamp (kwikdamplamp).
De delen van de emulsie die in aanraking zijn gekomen
met licht worden hard, de delen die afgedekt zijn (door
de film), blijven zacht. Als je het raam daarna uitspuit met
de hogedrukspuit, lossen de zachte delen op in water. Zo
ontstaat het drukbeeld.</p>