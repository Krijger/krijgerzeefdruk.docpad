--- yaml
title: Kunstzeefdruk
name: kunstzeefdruk
layout: page
tags: ['product', 'activiteit']
productOrder: 4
activiteitOrder: 1
---
<p>Kunstzeefdruk is één van onze specialiteiten.</p>

<p>Wij verzorgen voor u reproductie en nieuwe originelen van één tot veel kleuren. Daarbij kunnen we zowel uitgaan van een origineel werk als van een digitaal bestand. Daarnaast beheersen we alle andere aspecten van het vak tot in de puntjes. Kennis die we graag ter beschikking stellen aan kunstenaars die “iets anders” willen. Mogelijkheden beperken zich immers niet tot papier? Ook werken op glas en hout zijn mogelijk.</p>

<h2>Voor wie?</h2>
<p>We drukken voor iedereen. Voor bedrijven, particulieren, kunstenaars, galeries en groothandelaren. Van kleine tot grote oplagen. Van één tot tientallen drukgangen.</p>

<p>Bent u kunstenaar? We werken graag nauw met u samen om zo tot het beste resultaat te komen en het werk af te leveren zoals u het voor ogen heeft. We beperken ons daarbij niet tot de standaard werkwijzen. Kom zelf met ideeën en vraag naar de mogelijkheden.</p>

<p>Bent u galerie of groothandelaar? Wij verzorgen voor u de mooiste reproducties of nieuwe originelen. Dit kan in samenwerking met de kunstenaar maar dat is niet noodzakelijk. Oplages variëren van klein tot zeer groot. We werken met verschillende technieken al naar gelang uw wensen.</p>

<p>Bent u particulier? Ook kleine oplages zijn mogelijk. In overleg kunnen wij de beste methode adviseren en uitvoeren. Bel ons dan en vraag naar de mogelijkheden.</p>

<h2>Werkwijze</h2>
<p>Onze werkwijze is helemaal afhankelijk van de wensen van de kunstenaar. Er zijn echter een aantal basistechnieken waar wij gebruik van maken:</p>
<ul>
    <li><b>Rastertechniek.</b> Hiervoor maken wij gebruik van een onregelmatig kunstraster dat door ons speciaal voor deze toepassing is ontwikkeld. Er wordt uitgegaan van een scan of goede studiofoto van het origineel. Deze wordt vervolgens softwarematig uitgerasterd in elk gewenst aantal kleuren en handmatig gecorrigeerd. Het resultaat benadert het origineel zeer dicht en is daardoor bij uitstek geschikt voor reproducties.</li>
    <li><b>Nieuw origineel</b> (handgeschilderde drukvormen). Hiervoor is een nauwe samenwerking met de kunstenaar nodig. Aan de hand van een origineel, print of schets, worden de drukfilms met de hand getekend of geschilderd. Één film voor elke kleur. Het resultaat ziet er ambachtelijk en spontaan uit.</li>
    <li>Ook zijn <b>combinaties</b> van deze en andere technieken mogelijk. U kunt er bijvoorbeeld voor kiezen een basis van twee of drie kleuren in raster te laten drukken en deze aan te vullen met een aantal handgemaakte drukgangen. Daarna kan elk vel nog eens beschilderd worden om een serie originelen te verkrijgen. Verder behoren metallic kleuren, glanseffecten en dikteverschillen tot de mogelijkheden. Vraag ernaar.</li>
</ul>